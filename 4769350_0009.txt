 

Horatiana.

Etsi in Q. Horatii Flacci operibus emendandis explicandis interpretandis optimus quisque
virorum doctorum operam studiumque quasi in literarum provinciam proconsularem quandam
properiamque contulerunt et numerus voluminum in eam rem conscriptorum tantus extitit,
ut copiosissimam bibliothecam inde efficeres: tamen, ego, quamquam his meis negotiis
publicis impeditus vix satis otii scriptis, quae in summis literis versentur, suppeditare
possum, surculos quodam modo defringendo, non eo consilio, ut. aliena auferam, sed ut
de meis quaedam, qualiacumque erunt, inferam, in possessionem illam, unde sine magno
meo dedecore iam non recedere mihi licet, inrumpere constitui. ln quo spero fore, ut
virorum doctissimorum veniam consequar, si cura ac labore pro viribus temporibusque
adhibito rei propositae quam maxime institero: quo facto contingere mihi potest, ut aliquid

luminis uni et alteri loco carminum all‘eram- auctoris nostri, cuius et sententiae et verba·

plerumque abstrusa et recondita tanto artificio coniuncta compositaque sunt, ut vix satis
omnia enodari possint3 qua ambiguitate. vere poetica denuo semper mire delectatus nescio
an nunquam ad perfruendum pervenias.

Sed iam ad rem propositam pergamus! ln qua expedienda exiguis programmatis

finibus coercitus paucis tantum Horatii carminum, quippe quae in scholis nostris praecipue ·

interpretemur, locis explicandis emendandisve operam dabo, haudquaquam impugnaturus
‘interpretationes emendationesve 'a viris doctis prolatas: quas qui noscere volet, ipse
volumina eorum evolvat. Non enim ignoro Horatium esse poetam non qui mente rationeque

. sola, sed multo etiam magis animo pectoreque ac naturali quodam sensu recte percipiatur,

neque esse sere quicquain, quod in eius poematis explicandis proposueris, quin ferri et
ullo modo defendi possit, ut verba carm. Ι, 4, 16 haec:

Jam te premet nox fabulaeque Manes,
Et domus exilis Plutonia:

 

 

 

